---
title: Kurssin II-osan palaute
hidden: true
---

# Kurssin II-osan palaute

Kurssipalautteen antoi 159 opiskelijaa.

Kurssin II-osan palaute on lähellä kurssin I-osan palautetta, ja monet opiskelijat pitävät kurssia nykyisellään melko toimivana. Palautteessa on monia hyviä havaintoja ja ehdotuksia, jotka tulevat vaikuttamaan kurssin tulevaisuuteen. Erityisesti kurssikirjan sisältöä ja tehtävien palautusjärjestelmää kehitetään tuleville kursseille.

Kuten I-osassa, melko monessa palautteessa esiintyi huoli siitä, että kurssin läpäisyyn vaaditaan viikoittain tietty määrä tehtäviä ja yksittäinen tehtävä voi ratkaista kurssin arvosanan. Toisaalta tämä tilanne on yleensäkin kurssien arvostelussa: jos kurssilla esimerkiksi olisi tentti, kurssin läpäisy ja arvosana riippuisi siitä, miten onnistuu tentissä. Tehtäviin perustuvan arvioinnin tavoitteena on ollut vähentää yksittäisen suorituksen vaikutusta.

Aikatauluihin liittyviä huolia vähentäisi kurssin toteuttaminen aikatauluttomana niin, että tehtäviä voi ratkoa milloin tahansa. Kurssin luennoija pitää tällaista kurssin järjestämistapaa sinänsä hyvänä, mutta kokemus on osoittanut, että kurssin suorittaminen ilman aikataulua voi olla käytännössä monelle vaikeaa, erityisesti koska useimmilla muilla kursseilla kuitenkin on aikataulu tällä hetkellä. Aikatauluttomuus tuntuu sopivan paremmin valinnaiskursseihin, jotka eivät ole kriittisessä asemassa opinnoissa.

Kurssin II-osaa pidettiin I-osaa vaikeampana, ja onkin totta, että kurssin II-osa käsittelee edistyneempiä aiheita kuin I-osa. Tähän liittyen palaute on kuitenkin jakautunutta: joidenkin mielestä tehtävät olivat kohtuuttoman vaikeita eikä kurssin opetus tukenut riittävästi niiden ratkomista, kun taas joidenkin mielestä kurssilla nimenomaan oli hyvää, että tehtäviä joutui tosissaan miettimään ja pystyi kehittymään ohjelmoinnissa ja ongelmanratkaisussa.

## Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Kurssin tavoitteet olivat minulle alusta asti selvät: 4.48
* Kurssikirja oli hyödyllinen oppimisessa: 4.47
* Opetusvideot olivat hyödyllisiä oppimisessa: 4.54
* Tehtävät olivat hyödyllisiä oppimisessa: 4.64
* Kurssin arviointitapa tehtävillä oli onnistunut: 4.42
* Sain kurssilla riittävästi ohjausta: 4.01
* Kurssi oli työläs: 4.35

Kurssin kokonaisarvosana:

* Minkä arvosanan annat kurssille kokonaisuutena? 4.42

## Sanallinen palaute

### Mikä kurssilla oli hyvää?

* Videot olivat hyvin selitetty ja niistä oli apua tehtävien kanssa. Verkkoihin liittyvät tehtävät olivat mielenkiintoisia, vaikkakin alkuun tuntuivat vaikeilta.
* Kivoja tehtäviä ja todella mukavaa oppia erilaisia algoritmeja ja ongelmanratkaisua. Videot olivat erinomaisia ja niistä pystyi tajuamaan, miten asiat toimivat helpommin kuin kurssikirjasta.
* Näin käytännönläheistä tira kurssia saa tosissaan etsiä. Koen että opin paljon
* Opetusvideot ja että tehtävät oli jaettu ns helpompiin ja vaikeimpiin
* CSES\-palautusjärjestelmä on oikein hyvä ja helppokäyttöinen eikä vaadi ylimääräisten liitännäisten asentamista. Telegram\-kanavaa hyödynnettiin hyvin ja sieltä sai hyvin apua ongelmiin. Tehtäviä oli tarpeeksi ja niiden vaikeusasteet olivat järkeviä.
* Tehtävät ohjasivat tutustumaan aiheisiin itsenäisesti
* Todella onnistunut kurssi. Tähän osaan tehdyt parannukset, esim. testeihin, olivat hyviä!
* Lyhyet ja ytimekkäät videot aiheesta. Videoiden katsomisen jälkeen kurssimonisteen lukeminen oli paljon helpompaa. Sopivan vaativat perustehtävät viikon aiheesta, jolloin oli helpompaa oppia asiat. Kurssimonisteesta löytyi toisinaan epäsuoria vinkkejä joidenkin tehtävien ratkaisemiseksi.
* Tehtävä ovat kiinnostavia ja palkitsevia, hastavuudeltaan juuri sopivia.
* "Helpot" tehtävät mukavia.
* Kurssi on huippuhyvä!
* Hyvät järjestelyt. Telegramissa sai apua myös kanssaopiskelijoilta eli harvoin joutui odottamaan pitkään edes jonkinlaista apua. Ja pystyi hakutoiminnolla etsimään vinkkejä kun jäi jumiin.
* Paljon paremmat tehtävät kuin ykkösosassa, mutta tämä voi johtua siitä, että aiheet olivat kiintoisammat. Kurssikirja oli hyödyllisempi tällä osalla ja kappaleet olivat kokonaisuuksina avaavampia. Niissä tuntui olevan enemmän sisältöä ja syvällisemmin selitettynä asiat.
* Tosi hauskat tehtävät ja hyvät opetusvideot.
* En ole tällaista koodausta ennen näitä kursseja tehnyt ja kurssi avasi paljon silmiä. Toisaalta se piti myös jalat maan pinnalla ja eipä taida meikäläisestä kisakoodaria tulla. Kurssi opetti sitekyttä ja kykyä järjestelmällisesti analysoida omaa koodia. Tutuksi tuli tulosteet, että "ollaanko täällä" ja "onko true" (ja pari kirosanaa).
* Kurssikirja oli hyvin kirjoitettu. Lisäksi opetusvideot oli suunnattu mielestäni juuri oikeisiin tehtäviin. Tehtäviä oli myös sopivan monitasoisia.
* Kurssi oli selkeästi järjestetty, tehtävät oli hyviä ja opetusvideot auttoivat hahmottamaan ja oivaltamaan kurssin asioita konkreettisemmin.
* Kurssi oli työläs, mutta se opetti paljon algoritmeista ja ylipäätään koodaamisesta. Olen kehittynyt koodaamisessa tosi paljon kurssin aikana.
* Tehtävät olivat pääosin minulle mielekkäitä ja opettavaisia. Kurssilla myös kerrottu selkeästi, mitä tulee tehdä sen suorittamiseksi.
* Todella hyvä kurssi. Tällainen oppimistapa sopii minulle mainiosti, ja haastavuustaso oli juuri kohdillaan. En ole aiemmin käynyt yliopistokurssia, jolla ajattelu olisi kehittynyt niin paljon kuin tällä kurssilla, ja olen opiskellut paljon.
* Monipuoliset tehtävät ja melkein 24/7 ohjaus telegrammissa.
* Äärimmäisen opettavainen kurssi, viikkojen edetessä huomasi itsevarmuuden koodarina kasvavan silmissä.
* Tuli opittua taas niin valtavasti 8 viikossa. Kurssista ei ole pahaa sanottavaa.
* Oppimismateriaali oli hyvää eli kaikki videot ja kirja sekä ohjaajien ohjeistus.
* Mukavia tehtäviä
* Videot
* Telegram, nopeat vastaukset. Homma oli selkeää kaiken aikaa.
* Kurssin arvostelu tehtyjen tehtävien perusteella on mielestäni erinomainen vaihtoehto, kun aihealuekin on niin käytännönläheinen. Kakkososan tehtävät olivat itselle rutkasti haastavampia kuin ykkösosan tehtävät, mutta kyllä niistä silti selvittiin!
* Opetusvideot ja haastavat tehtävät
* Videot, tirakirja, tehtävät, telegram, oikeastaan kaikki.
* \- Kurssikirja ja videot tukivat hyvin oppimista ja auttoivat pääsemään alkuun tehtävissä. Teorian ja käytännön suhde sopiva. \- Tehtävät opettivat hyvin soveltamaan algoritmeja ja tietorakenteita käytänössä, ja olivat vaikeustasoltaan sopivia \- läpipääsyä ei joutunut liikaa stressaamaan, mutta kohtalaisen arvosanan eteen sai nähdä kunnolla vaivaa. \- Mahdollisuus suorittaa joko Javalla tai Pythonilla ilman muuta hyvä juttu, tuttu kieli mahdollisti sen että pystyi keskittymään itse kurssin asiaan. \- Telegram kanava \- oli kiva nähdä etten ollut ainut silloin kun hakkasin jonkun tehtävän kanssa päätä seinään.
* Aiheet ja tehtävät olivat erittäin mielenkiintoisia! Kurssin opetusvideot olivat tyyliin paras opetusmetodi kaikilla periodini kursseilla.
* Videot olivat ihan hyvät, moniste aika hyvä
* Videot olivat hyvä ja oleellinen osa kurssista suoriutumista. En olisi päässyt kurssia läpi ilman niitä.
* Ohjaajien ja vetäjien saatavuus, aina oli joku vastailemassa kysymyksiin.
* Mielenkiintoinen aihe ja kielivaihtoehdot
* Opastus pajat
* Tehtävät olivat ihan kivoja ja CSES on hyvä
* Kurssilla oli hyvät opetusvideot ja telegram\-tuki. Toteutus täysin etänä on myös onnistunut. Tällä kurssilla ei ilmaisia pisteitä ole, vaan joutuu oikeasti opiskelemaan ja tekemään töitä.
* Todella opettava kurssi. Hyvin toteutettu vaikkakin haastava.
* Opetusvideoista sai välillä hyviä oivalluksia, jos niitä ei ollut kurssikirjasta vielä saanut. Tehtävät testaavat osaamista pääosin hyvin. Neuvoja tehtäviin sai aina tarvittaessa. Kurssin sisältö oli yleisesti ottaen hyvinkin mielenkiintoista.
* Arviointitapa, kaksi viikkoa aikaa tehdä kunkin osan tehtäviä, tehtävien jako task\- ja cses\- tehtäviin, aktiivinen telegram\-ryhmä ja siellä olevat ohjaajat, opetusvideot
* Kurssi oli suorastaan erinomainen. Viikkotehtävien haastavuus ja mielenkiintoisuus motivoi yrittämään parhaansa ja kokeeton versio kurssista teki helpommaksi haluansa arvosanan tavoittelun.
* Oli mukavaa kun kurssikirjassa annettiin esimerkkejä siitä, miten luvussa annettuja algoritmeja voi soveltaa, sillä tehtävissä pääsi ainakin alkuun esimerkkien avulla. Tehtävät oli myös suurimmaksi osaksi mukavia, sillä tehtävänannoista sai selvää että mitä ohjelmalta halutaan. Joissain tehtävissä palauttamisvaiheessa tuli vastaan jokin poikkeus, mitä ei mainittu tehtävänannossa, mutta poikkeukset oli yleensä helposti korjattavissa.
* Koko kurssi on mielestäni erinomaisesti toteutettu.
* Telegram\-ryhmä ja sen kannustava ilmapiiri
* Ongelmien ratkaisu oli hauskaa, vaikka välillä menikin aika paljon aikaa joihinkin tehtävistä.
* Kurssin suoritustapa, joka perustuu pelkästään tehtävien tekemiseen, on yleisestiottaen hyvä.
* Kaikki hyvin pitkälti
* Edellisen kurssin tapaan olen äärimmäisen iloinen opetusvideoista ja kurssin arviointitavasta tehtävien perusteella.
* Selkeät ja yksinkertaiset ohjeet.
* Erityisen hyvää olivat opetusvideot, niistä oli myös kurssin toisessa osassa paljon hyötyä, iso kiitos niistä. Lisäksi mainitsisin mielenkiintoiset tehtävät, hyvin toimiva ohjaus ja selkeät kurssin alussa ilmoitetut pisterajat.
* suoritustapa tehtävillä ilman tenttiä
* Teorian opettelu ja sen käyttöönotto sekä soveltaminen tehtävien muodossa. Itselle tämä malli tuntui paremmalta kuin perinteinen luennot, harjoitustehtävät, tentti.  En tiedä voiko kaikilta odottaa samanlaista sitoutumista kuin kahdelta kurssin vetäjistä. Iltaisin ja viikonloppuisinkin sai apua tehtäviin. Joka tapauksessa heille iso kiitos!  Kurssikirjan avulla teoria tai idea sen taustalla tuntui usein avautuvan hyvin, mutta sen käyttöönotossa oli muutamalla viikolla haasteita. Tässä tuli korvaamattomaksi avuksi aiheesta tehdyt videot.
* Kurssin toisella osalla videoista oli huomattavasti enemmän hyötyä, joka auttoi merkittävästi oppimista.
* Kaksi viikkoa aikaa tehdä tehtäviä, yksittäinen kiireviikko ei pilannut.
* Opetusvideoista ja telegramista sai hyviä neuvoja tehtäviin. Tehtävät olivat sopivan haastavia
* Antti Laaksonen ja ohjaajat olivat niin mukavia, kun jaksoivat auttaa niin paljon ja usein.
* Kurssikirja itsessään oli hyvä, valitettavasti itse tehtäviin siitä oli hyötyä kovin vähän, helpoimmat tehtävät onnistuivat sen kanssa, mutta muuten oli turvauduttava massiiviseen googlettamiseen, jotta voi löytää vinkkejä miten tehtäviä kuuluu tehdä. Koronan jälkeenkin toivon, että verkkoon tulee paljon videoita ja materiaalia jatkossakin.
* Tehtävät olivat hyvin opettavaisia ja niiden avulla kurssikirjassa esitellyt tekniikat ja algoritmit tulivat huomattavasti paremmin tutuiksi, kuin pelkästään lukemalla. Myös videot olivat hyvin opettavaisia ja tukivat omaa ajattelua antamatta suoraan vastauksia.
* Pidin tästä kurssista todella paljon, niin  kuin pidin myös kurssin ensimmäisestä osasta. Itsenäinen tehtävien tekeminen sopii hyvin työskentelytapaani ja opiskelumateriaali on todelle hyödyllinen. Telegram\-kanavalta sai myös hyvää ohjausta.
* Ohjelmointitehtävät olivat todella hyviä algoritmien toiminan sisäistämisessä.
* Opetusvideot oli erinomaisia, sopivasta pituudesta plussaa. Kursskikirja oli jälleen hyvä, ehkä loppuakohden olisin toivonut hiukan enemmän materiaalia.
* Kurssikirja ja opetusvideot
* Haasteelliset tehtävät.
* Todella mielenkiintoinen aihe ja mielenkiintoisia pulmia ratkottavaksi viikon aiheen tekniikoilla.
* Mielenkiintoiset ja sopivan haastavat tehtävät. Kurssikirja ja sen rytmitys tehtävien kanssa. Ohjausvideot. Logistinen toteutus myös mainio.
* Videot, joita ilman kurssin tekeminen ei olisi millään onnistunut. Lisäksi Telegram\-kanava. Tehtävät olivat sopivan haastavia.
* Aihealue on äärimmäisen mielenkiintoinen ja hyödyllinen.
* Hyviä neuvoja löytyi Telegrammista aina tarvittaessa ja videot olivat todella hyviä.
* Oli hienoa huomata oman ajattelun kehittyvän tekemisen myötä.
* Hyvää ja mielenkiintoista asiaa, erinomainen kurssimoniste
* Kurssikirja on yleisesti ihan hyvä. Ennen kaikkea kaipaan lisää esimerkkejä ja koodia \- mielellään ihan oikeata koodia eikä pseudokoodia.
* Vapaus katsoa videoita, materiaalia ja tehdä tehtäviä minä aikana viikosta tahansa.  Nopea palautteen saanti siitä onko tehtävät ratkaistu oikein.  Nopeat vastaukset telegramming kautta viikon ympäri.  Lyhyet ja ytimekkäät kappaleet tirakirjassa.
* Kurssin suunnitteluun opiskelijaystävälliseksi on selkeästi käytetty paljon aikaa ja vaivaa antamatta kuitenkaan periksi oppimistavoitteista. Materiaali on selkeä ja aihepiirin kattava, sopivasti matemaattista todistamista hieman piilotettuna joukossa ilman, että säikäyttää. Videot selkeyttivät hienosti kuinka erilaisia algoritmeja kannattaa koodata. ..luovasti laiskana yritin välillä luistella tehtävistä läpi ja totesin, että hyvin on hiekoitettu, nopeinta oli oikeasti opiskella aihe ja tehdä tehtävät suunnitellen ja materiaalia välillä silmäillen. Mikä tietenkin oppimisen kannalta on erittäin hyvä asia. Työläs ja antoisa kurssi. Leo Varis ohjaajana Antin lisäksi oli koko ajan kuulolla telegramissa tarvittaessa ohjaamassa ja auttamassa. Kiitoksia Leolle mahtavasta suorituksesta! Itse en juuri tuolla apuja ehtinyt pyydellä, kun joku oli jo kysynyt itseänikin askarruttaneen asian ja saanut siihen vastauksen. Hienosti toteutettu kurssi! Kiitoksia Antille!
* Selkeät tehtävänannot, opetusvideot täydensivät hyvin tirakirjan epäselviä kohtia.
* Materiaali ja videot auttoivat paljon. Sopivasti helpompia ja vaikeampia tehtäviä sekaisin. Videot toimivat mielestäni paremmin kuin tavanomaiset luennot.
* Jatkuva palaute CSES\-järjestelmästä sekä tukikanavat. Lisäksi julkaisut ja deadlinet ovat riittävän kaukana toisistaan, 14 vrk.
* Kurssin toinen oli yhtä hyvä kuin ensimmäinenkin.
* Kattava sisältö, haastavat ja omaan ajatteluun pakottavat tehtävät ja oikeaan suuntaan ohjaavat videot.
* Kurssi oli todella kiinnostava ja tehtävät oli kivoja.
* Toteutustapa oli järkevä, ja säännölliset tehtävät helpottivat ajankäytön suunnittelua. 2 viikon palautusaika tehtäville oli hyvä.
* Kurssi opetti ajattelemaan omia ohjelmointimenetelmiä ja kurssilla opetettuja asioita todella laajasti ja analyyttisesti. Taidot bugien/tms etsimiseen karttuivat myös suuresti.
* Kurssi aihe on erittäin mielenkiintoinen! Kirja oli hyvin tehty, videot loistavia. Myös kurssin ns. joustavuus tehtävien tekemisen kanssa oli erittäin mukavaa.
* Toimiva konsepti ja joustavasta suoritustyylistä erityis kiitos.
* Hyvät tehtävät yleensä
* Tehtävät olivat hyviä ja opettavaisia; niiden ratkominen vaati kurssin asioiden osaamista.  Kurssikirja oli todella hyvä apuväline. Kokonaisuudet olivat selkeitä, etenemisjärjestys johdonmukainen ja etenemistahti sopiva.
* Pseudokoodin apu tehtävissä oli mukavaa
* Kurssi oli erinomainen. Huomaan kehittyneeni ohjelmoijana ja kiinnostus algoritmeihin on herännyt vahvasti. Eniten kiinnostaa verkko\-algoritmit.
* Mielestäni kakkososa oli tasapainoisempi kuin ykkösosa, tehtävien vaativuus oli jotenkin tasapainoisempi, eikä tuntunut samalla tavalla olevan kuilua haastavimman tehtävän ja edeltävien välillä, vaan haastavuus kasvoi tasaisemmin.   Kakkososaan oli myös varmasti paremmin orientoitunut, eikä päässyt niin paljon yllättämään. Ja ajattelu kehittyi koko matkan ihan selvästi, ei varmaan millään kurssilla ole oma ajattelu ja ongelmanratkaisukyky ottanut näin selkeitä harppauksia. Melkein harmittaa, että kurssi on ohi.  Arvosteluunkin ehti tottua. Oli myös hienoa, että kurssilla korostettiin selvästi ongelmanratkaisukyvyn kehittymistä. Vaikka tehtävät oli selvästi laadittu suosimaan kunkin kierroksen teeman mukaista toteutusta, ei rankaistu siitä, jos keksi jonkin toisen tavan.   Aiemmin ajattelin, että yksi parhaita yliopistokursseja, mitä olen käynyt, oli Aallon Scala\-MOOC (sekä järjestelyiden, materiaalin, tehtävien, että kiinnostavuuden osalta), mutta nyt se sai kyllä todella vahvan kilpailijan. Ja itsellä on kuitenkin jo yksi ylisuuri maisteritutkinto taustalla, eli vertailukohtaa löytyy. Kiitos kurssista!
* Kurssin toinen osa toimi paremmin kuin ensimmäinen osa, selvästi oli edellisestä palautteesta kehitytty. Tehtävänannot olivat selkeämpiä ja testien syötteet paremmin saatavilla.
* Hyvää oli videot ja Telegram.
* Tehtävät olivat mielenkiintoisia. Kurssikirja oli kirjoitettu todella selkeästi ja siitä kyllä oppi kurssin aiheet helposti.
* kurssilla oppi mielenkiintoisia, hyödyllisiä ja uskoakseni monia sovelutuksia omaavia asioita
* Loistava kurssi!!! Muutenkin ollut nämä HY:n kurssit mitä mainiompia, mutta nyt oli haastetta mukavasti ja tuntu oppivan oikein kunnolla. Kirja oli hyvä ja tiivis ja sen lukemiseen kannatti panostaa.
* Mielenkiintoiset tehtävät ja se että joutui itse rakentamaan myöhemmillä viikoilla algoritmit sen sijaan että ne annettaisiin pseudokoodina kirjassa.
* Haasteita ainakin tehtävien muodossa riitti. Toteutus pelkillä suoritettavilla tehtävillä laskee merkittävästi tämän kurssin pelottavuutta.
* 2vk aikaraja oli loistava, telegram\-ohjaus oli hyvää, ei valmiita vastauksia vaan hyviä vinkkejä jotka kirvoittivat ideoita mutta ei myöskään liian kryptisiä vinkkejä. Tehtäviä oli sopiva määrä.  Aktiivinen telegram\-läsnäolo ohjaajilta oli mahtavaa näin etäopiskelun aikana. Ei tuntunut ikinä että jäisi yksin pulaan. Kurssi oli todella opettavainen vaikkakin suuritöinen.
* Videot selkeitä ja kirja hyvin ja sievennetyllä tavalla selitti asiat selvästi. Ohjausta sai aina tarvittaessa.
* Kurssin toteutus ja luennoitsijan innostus aihetta kohtaan kumpusi, ja toi mukavan lisän kurssille!  Kurssin tekninen toteutus tehtävien avulla on loistava.  Telegram on loistava \- vaikka itse ei kysyisi, niin joku muu on yleensä jo ehtinyt samasta asiasta kysymään.
* Oppi paljon uutta
* Oppi uusia hyviä ohjelmointitekniikoita.
* Ongelmanratkaisu, hyvät tehtävät jotka monella tapaa avasivat käsiteltyjen algoritmien/tietorakenteiden sovelluksia (esim "Bittimaan" tiet). Mahtavaa ohjausta telegram\-ryhmässä, hyvät videot.
* Videot toimivat hyvin tukena tehtävissä alkuun pääsemisen kanssa.
* Tehtävät kiinnostavia, ja haastavia, eli myös palkitsevia
* Kokonaisuuden toinen osa oli oikeastaan parempi kuin ensimmäinen osa. Yhtenä ensimmäisen osan puutteena pidin sitä, että tehtäviä ratkaistaessa tuntui siltä, että oli asioita jotka tuli vain osata eikä kurssi oikein tarjonnut mahdollisuutta oppia näitä asioita. Toisen osan aikana asia ei kuitenkaan ollut näin. Jokaisella viikolla esitettiin selvästi välineet, joita ratkottavissa tehtävissä tulisi käyttää.   Tehtävät olivat mielestäni sopivan haastavia.
* Oma aikataulu ja opetusvideot sekä hastavat tehtävät
* Tehtävät, kurssikirjan esimerkkialgoritmit (varsinkin kun mukana pseudokoodi), vinkkivideot
* Kuten Tiran ensimmäisessä osassa, oli kaikki kurssin osat erittäin hyvin toteutettu. Erityismaininta tälläkin kertaa ohjaajien Telegram\-päivystykselle. Vaikka itse ei tullut siellä hirveästi kyseltyä, oli sieltä helppo löytää neuvoja tehtäviin. Opetusvideot olivat erittäin hyviä ja sopivan pituisia. Helpompi keskittyä tiettyyn tekniikkaan pienissä pätkissä. Pitkät luennot ovat helposti puuduttavia ja ainakaan itseltä ei luonnistu niiden tauottaminen hyvin.
* Erityisesti ohjaus. Telegrammissa sai aina nopeasti apua ongelmiin.
* Tehtävät olivat sopivan haastavia ja mukavaa vaihtelua tavalliseen puurtamiseen
* Videot, telegram\-ryhmä ja henkilökunnan palveluaktiivisuus
* Algoritmit ja niiden käyttö käytännön ratkaisuissa ovat mielenkiintoisia. Opetusvideot olivat erinomainen korvike luennoille, koska aiheeseen liittyvään kysymykseen löytyi vastaus nopeammin. Videoita saisi olla enemmänkin, samoin kuin esimerkkejä yleensäkin.
* Tehtävät oli totetutettu juuri sopivasti niin, että vastauksia ei voinut suoraan "googlettaa", vaan piti itsekin oikeasti ymmärtää että mitä tässä nyt haetaan. Materiaalit olivat kaikinpuolin erinomaiset.
* Videot olivat hyviä ja niitä oli riittävästi. Usein, jos kirjan kappaleesta jäi epäselvyyksiä videon katsominen auttoi asian ymmärtämisessä.  Myös telagram oli hyödyllinen. Vaikka itse en siellä kysynytkään mitään, selasin useasti muiden tehtävistä esittämiä kysymyksiä, kun minulla tuli ongelmia ja monesti joku oli jo saanut samaan ongelmaan neuvoa.
* Se, ettei tarvinnut tehdä vertaisarviointeja, ja ettei ollut tenttiä. Opetusvideot auttoivat yleensä ratkaisemaan viikon kolme ensimmäistä ohjelmointitehtävää.
* \- Alusta asti oli selkeää, kuinka paljon täytyy tehdä töitä läpipääsyyn \- Ei tenttiä \- Kurssi vihdoin jaettu kahteen osaan (viime kerralla pääsin viikkoon 8, jonka jälkeen tipuin pois, nyt ei olisi haitannut yhtä paljoa, jos olisi jäänyt siihen) \- Hyvät tehtävät, joiden vaikeustaso skaalaa hyvin arvosanaan \- Jänskä aihe \- Selkeä tehtäväsivu, josta pystyy hyvin raapimaan tehtävät automatisoidusti koneelle \- Mitä helvettiä, kurssiin saa apua kahdelta yöllä?? Kuinka siistiä, tosi siistiä!
* Videot ovat mainio työkalu oppimisessani. Monesti videoista näkee yleisiä koodaustekniikoita ja videoista opitut tiedot antavat hyvät pohjat tehtävien tekoon.
* Kurssin sisältö oli erittäin antoisaa, vaikka minulla oli vain läpipääsy tavoitteena.Tehtävät olivat haastavia ja luonnehtivat hyvin, mitä kustakin aiheesta tuli oppia.
* \-käytännönläheisyys \-monipuoliset tehtävät
* Tehtävien vaikeustaso, kurssimaterilaali.
* Erittäin mielenkiintoinen aihepiiri. Hyvä yhdistelmä teoriaa (kursssikirja) ja käytännön ohjelmointia (videot ja tehtävät).
* Ei kummempaa eroa ensimmäiseen osaan. Hyvä kurssi.
* Kiitos teille kurssin henkilökunnalle Antti ja kaikki ohjaajat. Erityisesti pidin lyhyistä videoista liittyen kurssiin, niitä oikein odotti kun kurssi eteni pidemmälle. Olivat tosi hyödyllisiä.
* Videot ja materiaali ovat selkeitä. Viikon minimitavoite on mahdollista saavuttaa. Mahdollisuus ohjaukseen on. Ohjaa itsenäiseen pähkäilyyn mutta varmasti myös keskenään tuumailuun, jos mahdollisuus on.
* tirakirja.pdf, tehtävät yleisesti ja matalan kynnyksen apu TG:ssä
* Tehtävien vaikeustaso oli sopiva, mutta aikaahan kurssi kyllä syö. Opetusvideot olivat erinomainen lisä kurssikirjan teoriaan
* Kurssi oli jälleen erinomainen kokonaisuus, kuten ensimmäinen osakin. Pidän erityisesti siitä, että joka viikolla on tarjolla ainakin yksi tehtäviä, joissa pääsee haastamaan itseään tosissaan. Sain erittäin suuren hyödyn ohjausvideoista ja uskon, että niihin kannattaa panostaa jatkossakin. Myös ideointivideot auttoivat välillä todella paljon oikean ratkaisumallin / ajattelutavan etsimisessä.
* \-koukuttavat tehtävät \-Telegram kanava \-etämuoto lyhyine videoineen, joita voi katsoa juuri silloin kun haluaa ja niin monta kertaa kuin tarvitsee
* Samat kuin osassa 1: Telegram\-ohjaus toimi erinomaisesti, tehtävät olivat mielekkäitä ja vaikeusaste nousi sopivasti viikon viimeisiä kohden, kurssikirja oli tosi hyvä, opiskelijoiden kesken hyvää solidaarisuutta. Oikeastaan kaikki oli hyvää.
* Jälleen kerran tämä kurssi onnistui laajentamaan tietämystäni algoritmiikasta huimalla tavalla.
* Tehtävät tukivat hyvin aiheiden oppimista. Paljon mielenkiintoista ja tärkeää asiaa!
* Kurssin tehtävät olivat mielenkiintoisia ja pääosin selkeästi rakennettuja. Tirakirja oli hyödyllinen ja myös pääosin selkeä. Videot olivat loistavia, selkeitä ja ytimekkäitä, yhteen ongelmaan kerrallaan keskittyviä. Telegram ohjaus ja vertaistuki oli korvaamaton apu kurssilla ja apua sai lähes kellon ympäri ohjaajilta tai opiskelijoilta. Kokonaisuutena loistava kurssi!
* Se että oli apua kokoajan tarjolla!!
* Varsin hyvää jatkoa ensimmäiselle osiolle. Sisällöllisesti pidin siitä, että verkoista oli paljon asiaa.
* En oikein ole parhaimmillani tenttitilanteissa, joten tämä tehtäviä tekemällä suoritettava kurssi sopi minulle erinomaisesti.
* Videot täydensivät hyvin kurssikirjan sisältöjä. Kurssikirjan pseudokoodeista oli suuri apu. Oli hyvä käytäntö kun jollain viikoilla Tasks\-tehtävänä oli kirjoittaa pseudokoodi auki ja ajella sitä, tämä lisäsi ymmärrystä paljon. Ohjausta oli tarjolla mitä moninaisimpiin vuorokaudenaikoihin, kiitos siitä.  Opettaja osasi antaa Telegram\-kanavalla juuri sopivia vinkkejä \-  ei liian spoilaavia mutta ei myöskään liian ylimalkaisia.  Verkkojen perusteet\-viikko kävi verkot perusteellisesti ja kattavasti läpi. Tälle pohjalle oli hyvä rakentaa muuta oppimista.
* Uskomattoman kattava tukiverkko (Telegram \+ ohjaukset, joissa en tosin itse ollut mukana). Kurssi oli työläs, mutta todellakin kaiken työnteon arvoinen.
* Tehtäviä tekemällä oppii hyvin.

### Miten kurssia voisi parantaa?

* Tuntuu, että tehtävän vaikeustaso nousee viikon aikana suurilla harppauksilla ja saattaisi olla hyvä, jos ns perustehtäviä aiheista olisi enemmän, jotta aihe tulisi tutummaksi.Nyt omalla kohdallani kävi muutamassa luvussa niin, että tuli riivittyä kasaan esim 6/8 tehtävää, mutta silti asia saattoi jäädä hieman epäselväksi.
* Haastavat tehtävät välillä liian työläitä.
* Se on jo tosi hyvä jo tällaisenaan. Viimeiset viikot olivat melko vaikeita, kun ei annettu enää pseudokoodia valmiina, mutta en oikeastaan haluaisi sitäkään muuttaa. Nykyinen tapa haastaa ajattelemaan.
* Videomateriaalit voisi olla saatavilla jo viikon alussa, koska omat aikatauluni olivat sellaiset, että paras aika tehtäville olisi viikon alussa, jolloin olisi ollut avuksi jos videot olisi jo saatavissa.
* Aikasempina vuosina kurssilla oli ollut enemmän matemaattisia selityksiä algoritmeille. Algoritmeja lukiessa netissä tuli paljon matemaattisesti kirjoitettuja algoritmeja vastaan, mutta niiden lukemisen osaaminen jäi puuttumaan.
* <span>2</span>. osassa kaikilla viikoilla ei ollut ollenkaan pseudokoodia kirjassa. Jäi tosi epäselväksi miten omaa koodia pitäisi lähteä rakentamaan. Tämä johti usein turhautumiseen.  Ehdottaisin, että arvosanan korottamiseen olisi ns. paikkosarja tehtäviä, joita tekemällä voisi saada muutamia kurssipisteitä lisää. Tämä olisi hyvä tilanteissa joissa tietyllä viikolla ei ole ollut aikaa tehdä muuta kuin minimit.   Dynaamisen ohjelmoinnin viikko oli itselleni vaikein, konsepteja oli jotenkin todella vaikea käsittää.
* Kun tulee pitkä testi vastaan jolla koodi ei mene läpi, testin voisi näyttää kokonaisuudessaan niin että sen voisi kopioida ja katsoa itse helpommin mikä meni pieleen.   Jonkinlaiset yleiset bonus tehtävät joilla voisi korvata tehtäviä joihin ei ole ollut aikaa. Itsellä oli parin viikon kova työ putki jolloin tira jäi sivuun kun piti priorisoida mielenterveyttä, ja nyt harmittaa kun 5/5 jäi kahden tehtävän varaan jotka olisin tehnyt kunhan olisi ollut hiukan enemmän aikaa. Joskus vaan elämä sattuu ja ei voi tehdä sitä kaikkea mitä haluisi, ja olisi mukava jos kurssin vetäjillä olisi ymmärystä tällaiseen. Tosin jos linja on että ei missään nimessä armoa kellekään, niin sitten linja on pidettävä.
* Noi viimiset tehtävät on oikeesti niin vaikeita, että mulla on jokainen sunnuntai kun en oo niitä saanu motivaatio kurssiin kadonnut tyystin kunnes pakotan itteni tekemään seuraavan viikon Task\-tehtäviä ja sit tuntuu vähän siltä et kurssilla voikin pärjätä. Mielestäni niissä pitäisi olla vähän enemmän vihjettä, että mitä pitää tehdä. Olisin mieluusti kuluttanut koko viikkoni aina vain tähän kurssiin ja tehnyt aina kaikki tehtävät, mutta mulla on muita kursseja ja siks tää kurssi on mun mielestä paljon työläämpi kuin 5op. Käytännössä koko syksyn on mennyt niin, että opin hetkessä miten 1\-5 tehtävät tehdään ja sitten tehtäviin 6\-8 on ehkä mahdollisesti joku video mistä saa vihjettä, muuten pitää vaan keksiä itse tai anella Telegramissa neuvoa. 5op kuuluu olla se aika, joka oppilalta saattaa mennä kurssin suorittamiseen (tää on ollu just lehdissäkin) \- tällä kurssilla se tuntuu olevan jokin kurssin opiskelijoiden keskiarvo. Oon kuluttanut tähän eniten aikaa mun kaikista kursseista ja saan tästä huonoimman arvosanan. Kuulostan nyt katkeralta arvosanasta, mutta oikeesti mua harmittaa vaan niin paljon, että multa on jääny niin monta mielenkiintosta tehtävää tekemättä syksyn aikana, kun niihin ei oo mitään opasteita.
* Pariin Task tehtävään malliratkaisu.
* EI ainakaan haittaisi jos olisi enemmän opetusvideoita
* Testaus pois CSES\-järjestelmästä, on ärsyttävää testata koodia useita kertoja aina ensin tallentamalla, uploadaamalla ja välillä et edes nää testisyötettä kokonaan josta virheilmoitus tuli
* Käytännön sovellukset ovat tietysti kaikkein mielenkiintoisimpia ja niitä II\-osassa oli jo varsin paljon. Mutta mitä enemmän opeteltavia tekniikoita pystyy soveltamaan käytäntöön, sitä mielenkiintoisempaa se oppimisesta tekee.
* Kurssi oli nykyisessä muodossaan jo oikein hyvä. Osassa tehtävissä voisi esimerkiksi selventää, mikä on haluttu aikavaativuus.
* Jos käyt yhtä aikaa muita kursseja, niin viikoittaiset deadlinet voivat olla todella tiukkoja päästä, etkä voi helpottaa niitä edellisen viikon tehtävillä.
* Opetusvideoita voisi olla enemmän, tälläkin määrällä tosin pärjäsi, mutta joillakin viikoilla niitä olisi kaivannut enemmän.
* Kurssimateriaali on riittämätön mielestäni vaatimustasoon nähden. Paljon lisää videoita, olkoonkin sitten sellaisia mitkä eivät suoraan auta tehtävien tekemisessä, mutta jotka auttavat ymmärtämään algoritmien käytöstä lisää. Näistä videoista kun oppi huomattavan paljon yhdessä kurssimateriaalin kanssa, mutta tehtäviin nähden niitä oli riittämättömästi. Osan tehtävien tekeminen oli todella turhauttavaa, sen jälkeen kun oli saanut algoritmin toimimaan niin tuli seuraavaksi aikavaatimus vastaan ja siihen ei tietenkään ollut kirjassa juurikaan mitään vinkkejä, joten taas uusi googletus kierros miten pystyy nopeuttamaan koodia. Aikaa palaa kaikkeen tähän hurjasti ja jossain vaiheessa piti alkaa priorisoimaan muita kursseja vaikka aiheena tämä oli mielenkiintoinen, koska mitään takeita ei tietenkään ollut että tuntien koodin nopeuttamiseen käyttämän ajan jälkeen koodi olisi riittävän nopea ja tällöin olisi investoinut "turhaan" helposti useita tunteja aikaa. Vaikuttaa siltä että kurssin esitietovaatimuksiin olisi kannattanut laittaa kisakoodaaminen tjms., eli pelkästään ohjelmoinnin peruskurssin, ohjelmoinnin jatkokurssin ja tira 1:sen tiedoilla tästä kurssista ns. normaalitapauksena (minä itseäni pidän) on vaikea saada hyvää suoritusta (4/5) ilman, että käyttää 30h/viikko tehtävien tekemiseen, tietysti jos vastaavia algoritmeja on pyöritellyt harrastukseen jo useita vuosia aiemmin niin varmasti tämä menisi helpommin. Ehkä itselläkin ensi kerralla sujuu paremmin, saapa nähdä.
* Tämä on vähän hankala kysymys, kun tekisi mieli sanoa, että viikottaiset tehtävät olivat aika raskas urakka henkisesti. Välillä tuntui, että ei mitenkään meinaa päästä kurssilla eteenpäin ja pelotti, että tähänkö se nyt jää. Ehkäpä joku bonusviikko takataskussa olisi voinut tuottaa vähän helpotusta henkisesti? Toisaalta en kyllä muuttaisi tätä toteutusta mitenkään, kun näin jälkikäteen ajattelee ja tehtävät tehty.
* En tiedä onko juuri tämä kurssi tälle oikea paikka, mutta mietin: Olisiko mahdollista käsitellä ihan yleisiä ohjeita miten työskennellä haastavien ongelmanratkaisutehtävien parissa? Esim: Milloin kannattaa aloittaa alusta, kun koodi ei vaan millään toimi? Miten ylläpitää jaksamista ja motivaatiota, jos tuntuu ylitsepääsemättömältä ja vaikealta?
* Tasks\-tehtävien yhteydessä olisi mukava, jos tietäisi onko oma vastaus riittävä/edes oikein.
* Englanninkielinen versio. Olisi hyvä tulla tutuksi myös englanninkieliset termit algoritmien osille (esim. keko), kun kuitenkin melkein kaikkialla käytetään englantia oikeassa maailmassa.
* En oikein tiedä, sen verran hyvin toteutettu :)
* Kurssia ollaan ilmeisesti muuttamassa aikatauluttomaan muotoon, tämä voi olla hyvä uudistus. Tehtävien vaativuudessa oli toisinaan paljon eroja. Kurssin arviointitapa on varsin ankara eikä salli minkäänlaista lipsumista \- voisiko jonkinlaisia korvaavia tehtäviä harkita kurssille?
* Tehtävänannoissa selkeyttä.
* Edelleen joissain tehtävänannoissa oli epäselvyyttä mitä tehtävässä oikein haettiin, joten tähän olisi hyvä vielä kiinnittää huomiota.
* Mielestäni opetusvideoita voisi olla ehkä jopa enemmänkin.
* Olisi kiva jos suuretkin testisyötteet näkyisivät kokonaisuudessaan CSES:ssä.   Vaikka viikottainen pakkollisten tehtävien määrä tukeekin kurssin kaikkien aiheiden oppimista, olisi hyvä, jos kurssilla olisi yhden tai kahden tehtävän jousto.
* Ehkä suurten testien osalta voisi olla selkeämpää palautetta?
* Osaamisen rakentaminen pienemmillä hyppäyksillä tehtävien vaativuuden osalta helpottaisi ymmärryksen lisäämistä. Tämä lienee ongelma lähinnä niille, joille kaikki ei selviä nopeasti eikä itsenäinen tiedonhaku tai todellisen ongelman hahmottaminen onnistu ihan luonnostaan. Loppuosan lukuihin olisin toivonut enemmän pseudokoodiesimerkkejä uusista algoritmeista.
* Kakkososan videoista ei tullut samanlaisia ahaa elämyksiä kuin ensimmäisestä osasta. Videoiden soveltaminen tehtäviin oli hankalampaa tässä osassa. Esim viimeisellä kerralla olisi sen max virtauksen tehdä loppuunasti. Tira\-kirjassa ei ollut loppupuolella pseduokoodia ja muutenkin algoritmien vaiheet olivat jääneet vailinaisiksi. Tämän takia usein apu löytyikin paremmin geeksforgeeks.org. CSEn vastausrungon testikoodit olivat tässä osassa jotenkin vailinaisia. Usein ne pari testioodia antoivat oikean tuloksen vaikka koodissa oli fundamentaali virhe. CSEn kautta sitten täytyi aina hakea vauhtia. Lisää testejä mallivastauksiin?
* Kurssikirjassa voisi olla kappaleiden alussa pieni tiivistelmä asioista, joita kappaleen aikana käydään läpi.  Tehtävien palauttamisjärjestelmän tehtävistä antamaa palautetta voisi ehkä kehittää \- tuntuu, että ainakin omalla kohdalla on lievä "flying blind" \-tunne. Tietysti mikäli testejä ja niiden palautetta lisätään, se voi aiheuttaa "testejä vastaan koodaamista", mikä on kyllä omalla kohdalla ongelma.
* Vaikea sanoa. Ainoa mikä minua mietityttää on kuinka hyvin asiat jäävät mieleen \- mutta tämähän ei ole kurssin järjestäjistä kiinni :).
* Tehtävissä voisi olla tiukemmat "paikalliset" esimerkkisyötteet. Mutta ehkä tällä ohjataan tekemään niitä itsekin tai sitten testailemaan palvelimen kanssa. Ehkä makukysymys.  Mallivastauksissa on ehkä pyritty liiankin tiiviiseen koodiin.
* En keksi mitään.
* Isoilla testisyötteillä tapahtuvat virheet oli välillä mahdotonta selvittää itsekseen, koska ei ollut mahdollista nähdä, missä tarkalleen virhe on tapahtunut. Automaattista palautetta virheellisistä tuloksista voisi jalostaa.
* Tehtävien ratkaisut olisi kiva nähdä palautusajan umpeuduttua.
* Jotkin (viikon 13) tehtävät olivat mielestäni vähän epäreiluja. Niissä piti tehdä koodi, joka suorittaa tietyn prosessin nopeammin, kuin kurssikirjassa esitetty algoritmi. Mielestäni tämä oli vähän liikaa kysytty, varsinkin kun siihen ei annettu oikeastaan mitään vihjettä.  Kurssin reputtaminen siitä, että ei saa tietyllä viikolla 5 tehtävää tehtyä on myös liian kova rangaistus. Se, että viikon tehtävät tulevat nettiin viikon etuajassa ei ole tarpeeksi, koska viikottaiset palautukset pitävät kurssin aikataulun samana, kuin jos tehtävät tulisivat samalla viikolla kuin palautus. Tehtävät on joko palautettava viikko etuajassa tai samalla viikolla kuin palautus.
* Esimerkkialgoritmin testaus omilla syötteillä olisi joissain testeissä helpottanut oman algoritmin tekoa.
* Ihan perustehtäviä voisi olla enemmän, tai edes linkkejä sivustoille, jossa aiheeseen liittyviä tehtäviä voisi tehdä lisää. Viimeinen viikko tuntui todella työläältä muihin viikkoihin verrattuna.
* \-
* Kurssikirjaan enemmän pseudokoodia, tai lisää opetusvideoita. Taskeihin olisi vähintään vastausten tarkistaminen hyödyllinen.
* Koin, että tirakirjan pseudokoodeista oli enemmän hyötyä kurssin ensimmäisessä osassa kuin toisessa. Niitä olisikin voinut vähän selkeyttää, sillä välillä tuntui että vain sanallisesti auki selitettyjen koodien todellinen toteutus ei oikein vastannut tätä selitystä.
* Tirakirjassa tulisi mielestäni jokainen algoritmi olla esitettynä pseudokoodina. Ainakin itse ymmärin algoritmejä parhaiten niiden kautta.
* omaa ajankäyttöä on kurssilla vaikea suunnitella, koska tehtäviin kuluva aika vaihtelee. voisiko esimerkiksi palautuksen yhteydessä opiskelijoilta kerätä tieto siitä, kauanko tehtävän tekemiseen suunnilleen kului aikaa, jotta sen avulla voisi benchmarkata omaa ajankäyttöä
* Kurssimateriaalin loppua kohden käsiteltävien algoritmien tueksi voisi mielestäni lisätä myös koodia, mutta tämä on voinut olla myös tietoinen valinta laatijalta, jotta menetelmiä tutkitaan muualta internetistä.
* Maksimivirtausta en ymmärtänyt ja siihen olisi voinut olla hieman enemmän videoita.
* Ainoana huonona puolena tulee mielee se, että jokaisesta viikosta pitää saada 5 tehtävää tehtyä. Toisaalta tämä on hyvä tapa pitää yllä viikottaista opiskelua, mutta toisaalta se tuo stressiä siitä, että pääseekö läpi. Myös se että jos yhdestä viikosta ei pääse läpi, niin koko kurssin suoritus ei ole enää mahdollista.
* Viikko kohtaisia vinkkejä ja videoita voisi olla enemmän, jotta jäädessä jumiin olisi tietoa millä sysätä umiutuneet ajatukset liikkeelle. Linkkejä viikko kohtaisesti voisi olla muuallekin, jos niitä sattuu  olemaan olemassa.
* Mielestäni kurssi tällaisenaan on erinomainen.
* Äkkiseltään ei tule mitään mieleen.
* \-
* Tehtävien minimivaatimus voitaisiin laskea hieman.
* Lisää videoita teoriasta, auttaa oppimista
* Minun olisi pitänyt osallistua pajoihin. Kurssi sopi erinomaisesti etätyöskentelyyn, mutta paja kärsii siitä, että ollaan koronakaranteenissa. Ilman Antin videoita ei ois menny läpi. Mä en olisi pelkän tirakirjan perusteella onnistunut koodeja rakentamaan. Kurssi oli jo sen verran työläs, että sitä voi olla vaikea enää kasvattaa, mutta ehkä vielä yksi tehtävä viikkoon lisää. Joku suoraviivainen ja helppo esimerkksi tirakirjasta. Mulla 14 viikolla jäi pohja ymmärtämättä ja meinas tulle seinä heti tokassa tehtävässä vastaan.
* Aikataulu on itselle harmillisen tiukka muun koulun ohella... ehkä aikatauluttamaton versio meille vähän hitaammin oppiville, niin jaksaisi yrittää vaikeampiakin tehtäviä eikä vain rämpiä rimaa hipoen maaliin?
* Todella työläs
* Lisää videoita
* Toisinaan testisyötteet ovat liian pitkiä ja eivät siksi näy kokonaan
* On jo oikein hyvä kurssi
* Välillä tuntui siltä että, ymmärrys jäi hieman vajaaksi, vaikka tehtäviä saikin läpi. Jokaisen viikon deadlinen jälkeen jokin pidempi video, jossa käsitellään viikon asioita voisi toimia. Esim. käytäisiin vaikka viikon viimeinen tehtävä huolella läpi. Siinä tulisi samalla palattua hieman vahoihin asioihin, mikä mielestäni edistää oppimista. Pääsoin tuntui olevan melko kiire(ainakin itselläni), joten edellisten viikkojen asioita ei tule kovinkaan paljon kerrattua ellei ole ns.pakko.
* Esimerkki ratkaisut voisi olla kirjoitettu selkeämmin.
* Deadlinet 2vk välein muodostuivat loppukurssista vähän turhan stressaaviksi, lähinnä toki koska tein samalla 4pv viikosta töitä, eikä ongelmanratkaisukykyni ole kummoinen enää koodintäytteisen työpäivän jälkeen. Ymmärrän toki että jonkinlainen ennalta suunniteltu etenemistahti on esimerkiksi ohjausten kannalta hyödyllinen, mutta olisi hyvä jos tämän tahdin lisäksi olisi mahdollista suorittaa kurssi omaan tahtiin vaikkapa vuoden aikana.  Välillä olisin halunnut jo edetä seuraavaan osaan ennen sen tehtävien julkaisua, ja välillä taas oli kiire tehdä alkupään tehtävät mahdollisimman nopeasti alta pois että ehtisi tekemään muita asioita loppuviikosta. Hyvinhän sitä oppi näinkin, mutta ehkä joihinkin asioihin olisi tullut paneuduttua vielä huolellisemmin jos ei olisi tarvinnut miettiä aikatauluja niin paljon.
* Lisää videoita
* ..ainoat asiat mitkä tähän tulee mieleen, niin tiratarra kurssin suorittamistaulukosta kannattaisi selittää heti, kun joku sen tuonne telegramiin laittaa, että se on kurssilta, jossa ei ollut jokaisessa osiossa tehtävämäärää määrätty ja osa opiskelijoista oli jo viimeiseen osioon tultaessa suorittanut riittävän tehtävämäärän. Nyt itsekin mietin kurssin toisen osan toisen viikon alkaessa, jaksanko keskittyä seitsemän viikkoa riittävän hyvin, jos viimeinen viikko on niin vaikea, että suurin osa putoaa silloin pois. Ja siis näinhän ei todellisuudessa ole. Kurssin jakaminen kahteen osaan on todennäköisesti erittäin hyvä ratkaisu. Omatkin aivoni kurssin molemmat osat yhtä mittaa suorittaneena turnausväsymisen myötä viimeisellä viikolla soittelivat joululauluja vaikka olisi kuulunut keskittyä tehtäviin. Onneksi viimeinen viikko oli omalta kannaltani pisterajan saavuttamisen suhteen erittäin armelias ja osittain jopa edellisiä viikkoja helpompi. Kurssin tehtävistä shortening oli epätoivoon ajava, kunnes sen idean keksi :D muut olivat mielestäni todella hyviä ja opettivat aiheesta olennaisen tehokkaasti.
* Nyt monia nimettyjä algoritmeja sivuttiin kurssitehtävissä, ja kirjassa, mutta se jäi hieman pintaraapaisuksi. Näihin olisi kiva perehtyä enemmän ihan tehdessä, nyt opettelu jäi hiukan omalle vastuulle
* En nyt keksi mitään :)
* Kurssikirjassa olisi voinut joidenkin algoritmien kohdalla avata hieman enemmän miten algoritmi kannattaisi toteuttaa, mutta yleensä näihin löytyi vastaus esimerkkivideoista.
* Itse olen kokenut yksittäiset ohjelmointitehtävät välillä hyvin työläinä ja osan aivan mahdottomina. Joidenkin ongelmien pilkkominen osiin olisi mukavaa. Voisiko peruskurssien tyyliin olla vain ratkaistava ongelma tai opiskeltava algoritmi ohjelmoinnin kohteena osassa tehtäviä? Nyt koko tietorakenteen rakentaminen kokonaan alusta loppuun joka kerta oli toisinaan älyttömän monimutkaista ja harjaantumatonta välillä hirvitti. Algoritmeja itsessään olisi mukava treenata ilman koko tietorakenteen luomista. Jos tehtävät olisivat pienempiä, niitä voisi hyvin olla hieman enemmän. Haastavat tehtävät voisivat hyvinkin vaatia sitten koko kokonaisuuden luomisen alusta loppuun. Tällä kurssilla kaveri olisi ollut kiva, oma pää kun löi tyhjä ja seinääkin välillä.
* Videot voisivat ilmestyä yhtä aikaa tehtävien kanssa, niin pääsisi heti viikon alussa tehtävien pariin kaiken materiaalin avulla. Videoissa ja kurssikirjassa oli liikaa vaihtelua siinä, miten hyvin ne avasivat viikon aihetta ja antoivat valmiuksia tehdä tehtäviä. Kaipaisin enemmän esimerkkejä tai pseudokoodeja, enkä vain sanallista kuvausta joistain algoritmeistä.
* Menee hifistelyn puolelle, mutta olisi ollut mukavaa optimoida esimerkiksi vaikeimpia tehtäviä. Eli syötteitä enempi/isompia ja näiden mennessä läpi olisi ollut saatavilla mainetta/mammonaa/lisäpisteitä.
* Muutamissa tapauksissa testisyöte ei mahtunut kokonaan näytölle, jolloin oli melko vaikea saada selville mikä oli koodissa vikana.
* Enemmän videomateriaalia :) Myös jonkinlainen pieni parin hengen ryhmätyö voisi olla mukava lisä jos olisi kurssilla helppo toteuttaa
* Vaikea keksiä mitään parannettavaa.
* Tehtävillä arviointi on sinäänsä ok, mutta se, että on pakko tehdä 5 tehtävää joka viikko, että saa olla kurssilla mukana osoittautui minulle hyvin stressaavaksi, sillä jos terveyteni huonontuisi koronan takia, ja en pystyisi tekemään 5 tehtävää jollain viikolla niin käyttämäni aika kurssiin menisi hukkaan.
* Luento\- sekä opetusvideot yhdessä olisivat todella hyödyllisiä.
* Kurssin lopussa voisi olla pari bonustehtävää, joiden avulla pystyisi korottamaan numeroa.
* Paja opetuksen sijaan ehdottaisin pitämään telegrammissa avointa neuvonta aikaa. Kanavia olisi hyvä olla kaksi, toinen neuvontaan ja toinen yleiseen keskusteluun. Neuvonta kanavalla panostettaisiin nimenomaan opetukseen.
* Ensimmäisiin ohjelmointitehtäviin voisi olla hyvä saada hieman konkreettisempia esimerkkejä ja tai videoita, jotta pääsisi sujuvasti alkuun kunkin aiheen parissa. Joskus näin olikin, mutta varsinkin kurssin loppupuolella, haastavien konseptien kanssa olisi toivonut ainakin ensimmäiseen tehtävään hieman suorempaa ohjausta.   Arviointitapa ei itselleni ainakaan toiminut. Ymmärsin pointtina olleen, että opiskelijat pysyvät kurssilla mukana loppuun asti, kun jokaiselta viikolta täytyy saada 5 tehtävää suoritettua, mutta viikoittainen deadline motivoi taas sitten suorittamaan vain vähimmäismäärän ja siirtymään eteenpäin sen saavutettua. Tämä tietysti on hyvin henkilökohtaista, mutta ainakin minulle kurssi oli sen verran haastava ja työläs, ettei tehtävien tekemiseen muiden kurssien ohella jäänyt mitenkään liikaa aikaa, joten priorisoin tehtävien kanssa vain läpipääsyä. Viikottainen deadline ja mahdollinen kurssilta tippuminen esimerkiksi viimeisellä viikolla luo myös melko stressaavan tilanteen.  Videoita voisi olla tarjolla enemmänkin, myös helpompiin tehtäviin.
* Tasks\-tehtävät voisivat olla monipuolisempia
* Viikoittaiset deadlinet ovat turhan raskaita. Voisi esim niin, että vähintään 5 pitää tehdä deadlineen mennessä, ja loppuja voisi vielä myöhemmin yrittää?
* Olisi hyödyllistä nähdä toimiva algoritmi tehtäväajan umpeutumisen jälkeen.
* En tiedä. Kurssi on todella aikaavievä muiden kurssien ohella tehtäväksi. CSES:n toiminnoissa on ilmeisesti mahdollisuus tilastojen julkaisemiseen kunkin opiskelijan ratkaisemista tehtävistä. En suosittele niiden julkipanoa. Itseltäni kilpailullisuus ainakin vie ilon oppimisesta.
* Vapaampaa aikataulua voi harkita, mutta ei se ehkä olisi hyvä idea, kun nykysysteemissä malliratkaisut julkaistaan aikarajan jälkeen ja tehtävistä voi vapaammin keskustella, jos on tarvetta.
* Muutaman videon voisi tehdä enemmänkin. Erityisesti hankaluuksia aiheutti kurssikirjan pseudokoodia vastaavien Pythonin tietorakenteiden muodostaminen \- tässä videot olivat suureksi avuksi, elleivät jopa ainoa keino.  Ainoa asia mikä minua ärsytti oli testien aikarajat. Niistä ei saa mitään palautetta, esim että käytit 156% aikarajasta tms. Tällöin näkisi mikä muutos nopeuttaa tai hidastaa, sekä että onko lähelläkään rajaa eli pitäisikö muuttaa koko ohjelma vai vaan yrittää nopeuttaa sitä. Nykyisellään pelkkä punainen tai vihreä valo ei oikein edesauta oppimista eikä motivoi yrittämään vielä se 62. kerta..
* Muutamissa tehtävänannoissa saattoi olla epäselvyyksiä. Nämäkin tosin selvisivät kysymällä.
* Hyvä arvosana on todella tiukassa.
* Lisää esimerkkimateriaalia
* Minua jäi harmittamaan se, että olisin halunnut tehdä enemmän tehtäviä. Se ei kuitenkaan muiden kurssien ja kiireiden takia ollut mahdollista. Minusta olisi hyvä, että kurssilla olisi tarjolla bonus\-ohjelmointitehtäviä esimerkiksi yhden viikon (8 pisteen) verran eri aiheista. Näin voisi palata edellisiin aiheisiin silloin, kun on enemmän aikaa käytettävissä. Bonus\-pisteet lievittäisivät myös viikoittaista painetta päästä minimipistemäärään.   Lisäksi mielestäni olisi ollut hyödyllistä vinkata verkko\-aiheisissa tehtävienannossa, mitä verkkorakennetta kannattaa käyttää.
* Jokin vapaaehtoinen kertausmateriaali kaikista kappaleista? Voisi olla vaikka monivalintatehtäviä niin tulisi tsekattua mitä opiskelijoille jäi päähän kurssin lopussa.
* Kurssi tuntui vaikeammalta kuin ensimmäinen osa, en ole varma onko tämä huono asia, mutta itse tykkäsin enemmän vielä ensimmäisestä, molemmat olivat kyllä joka tapauksessa tosi hyviä kursseja!
* Ehkä pseudokoodia voisi opettaa lukemaan jonkun lyhyen kappaleen verran. Enemmän toteutuksiin liittyviä videoita, esim miten toteutetaan algoritmi A pseudokoodin pohjalta järkevästi pythonilla.
* Osa tehtävistä ehkä turhan työläitä
* Mielestäni tiran moniste oli paikoin epäselvä ja tekstiä ja esimerkkejä oli vaikea ymmärää.
* Ensimmäisen ja toisen osan välissä on aivan jäätävän iso ero. Toinen osa on huomattavasti vaativampi, mikä näkyy arvosanassakin (4\-> 1). Toisessa osassa oli paljon vähemmän opetusvideoita, niitä lisää!
* Joillain viikoilla oli suhteellisesti liian paljon hyvin työläitä tehtäviä, jotka vaativat todella paljon aikaa. Hyppäys noilla viikoilla tasks\- ja cses\-tehtävien välillä oli erittäin iso, ja cses\-tehtävissä olisi saanut olla yksi keskivälin vaikeusasteen tehtävä enemmän. Toisinaan kurssimoniste oli vain kevyt johdanto viikon aiheeseen ja tehtävien ratkaiseminen vaati erityisen paljon tiedonetsintään käytettyä aikaa.
* Mielestäni kurssi on tällaisenaan erittäin hyvä eikä muutoksia/parannuksia tarvitse ollenkaan. Aikaa kurssi vie paljon, mutta se kai kuuluu tässä aiheessa asiaankin eikä sille voi, eikä kannata tehdä mitään.
* Tirakirjaan olisin kaivannut enemmän selkeitä esimerkkejä, miten esimerkiksi moni verkkoihin liittyvä asia toteutetaan pseudokoodina.
* Etenkin Tiran kakkososan tehtävät ovat hyvin työläitä. Aihe on valmiiksi hyvin vaikea, ja joillain viikoilla voi viedä monta päivää saada tehtyä yhden viikon tehtävät. Viimeiset viikot tuntuivat erityisen vaikealta. Silloinkin kun on hyvä käsitys tehtävän ratkaisusta voi ohjelmoinnin kanssa nyplätessä mennä hyvinkin paljon aikaa, vaikka olisi hyvä käsitys algoritmista joka ratkaisee tehtävän.  Auttaisi, että olisi enemmän tehtäviä mistä valita mitkä tekee sillä vikolla.
* Viiden tehtävän raja per viikko tuntui välillä hyvin stressaavalta, sillä tehtävät vaikuttivat alkuun usein hyvinkin vaikeilta.
* Olisin monesti toivonut, että olisin testata erilaisia syötteitä nähdäkseni mitä erilaisilla syötteillä pitäisi tulla ulos. Joissakin tehtävissä oli hieman epäselvää, mitä todellisuudessa haettiin. Olisi säästynyt aikaa, mikäli olisi voinut varmistella...
* Vaikeimpien tehtävien malliratkaisuja voisi käydä läpi enemmän vaikka videoiden avulla
* Kurssi vie aivan valtavasti aikaa jopa kokeneelta koodaajalta. Käytin helposti useita työpäiviä yhden ainoan tehtävän miettimiseen, eikä kurssimateriaali aina antanut riittävästi työkaluja ongelman purkamiseen. Jouduin pudottamaan kaikki muut kurssit tältä periodilta jaksaakseni läpäistä tiran joka viikko.
* Voisi olla enemmän ohjausta.
* Ei tule mitään konkreettista mieleen.
* Tehtävissä olisi mielestäni hyvä olla läpäisyyn vaaditut aika\-ja tilavaativuudet jossain merkittynä. Tehtävien ratkaisuehdotuksissa voisi yleisesti kommentoida millä eri algoritmeillä tehtävän voi toteuttaa ja mitkä ovat näiden aikavaativuudet.
* Kynnys helppojen ja soveltavien tehtävien välillä oli muutamana viikkona todella jyrkkä.  Ehkä vaikeampia soveltavia tehtäviä voisi olla enemmän viikottain \-\- näin voisi epäonnistumisia helpommin paikata myöhemmillä tuloksen tippumatta samantien 1\-2 avosanalla.
* Tasks tehtäviin olisi hyvä saada mallivastaukset
* Toimiva algoritmi olisi kiva nähdä vastausajan umpeuduttua.
* En osaa sanoa.
* Kurssilla voisi olla hyvä ilmoittaa jotenkin selkeämmin mistä ja milloin apua saa ohjaajilta/opettajilta.
* Joku tapa Telegramiin millä olisi helpompi etsiä viestejä tietystä tehtävästä.
* Jotkin malliratkaisut ovat hieman suppeita. Niiden lukemista helpottaisi, jos koodissa olisi enemmän kommentteja.
* Kurssikirjaan voisi ehkä lisätä enemmän tehtävä esimerkkejä käsiteltävästä aiheesta.
* Antaa lisää vinkkejä tehtäviin suoraan CSES järjestelmässä, erityisesti vaikeimpiin. Opetusvideoita voisi olla enemmän myös jokaisen viikon perusasioista.
* Viikko 12 oli itselleni vaikein, tira kirjassa ei sillä viikolla ollut niin paljon pseudokoodia ja aihe tuntui jotenkin vaikealta hahmottaa. Olisin kaivannut lisää videoita tai muita vinkkejä viikon 12 aiheisiin ja itselleni jäi myös hämäräksi miten kaikki virittävät puut lasketaan viikolla 13 task 2 tehtävässä. Muuten olen tykännyt kurssista, vaikka onkin ollut hyvin työläs.
* Ehkä opetusvideoita voisi vielä lisätä.
* Kurssin sivuille olisi hyvä ehkä kirjoittaa jonkinlaiset pelisäännöt avun pyytämiseen ja avun saamiseen. Saako ohjaajille / assareille laittaa yksityisviestejä, jos saa milloin / miten / minkälaisista asioista? Saako omaa koodia jakaa (ja jos, niin miten?). Esim nyt tuli pari kertaa postattua oma koodi kokonaisuutena ketjuun, koska ajattelin, että sen näkevät vain järjestäjät, kunnes kävi ilmi, että se on kaikille avoin.   Lisäksi nyt kävi joitain kertoja siten, että oma viesti saattoi jäädä ketjussa täysin huomiotta, jos päätyi jonkun "kiivaamman" keskustelun keskelle. Johonkin tehtävään kaipasin oikeasti apua ja odotin vastausta pidemmän aikaa, sitä koskaan saamatta. Myöhemmin kävi ilmi, että toinen opiskelija oli saanut samaan tehtävään paljonkin apua yksityisviestein, mikä tuntui epäreilulta.   Hyvänä puolena tietysti, että kun assareilla ei luonnollisestikaan ole aikaa kaikille, niin opiskelijat myös hyvin aktiivisesti kyselivät toisiltaan. Itselle tuli muutamia kyselyitä, että ehtisikö auttamaan ja löytyi muutamia sellaisia kurssikavereita, joiden kanssa tuli pohdittua tehtäviä yhdessä ja autettua puolin ja toisin. Sitä ei varmaan ikinä millään muulla verkkokurssilla ole tapahtunut ilman, että on lykätty joku pakollinen ryhmätehtävä ja jaettu ihmiset ryhmiin :)
* Kannattaa pitää kurssi tällaisena. Vaikein asia sisäistää oli rekursio peruuttavine hakuineen ja näin ollen myös maksimivirtauksen peruutus.
* Sen kun tietäis, olis viisas
* Eri viikkojen välillä oli mielestäni erittäin iso ero siinä miten tarkasti ohjeistettiin. (Joissain vain algoritmistä kerrottu toisissa pseudokoodina tarkalleen annettu miten tehdään, tai jopa videoissa suoraan sopivalla kielellä)
* Kurssihan hipoo täydellisyyttä. Ehkä tehtävänannot olisi voinut olla selkeämpiä jo heti viikon alussa. Eikä niissäkään mitään isompaa ollut.
* Arviointi tuntuu erittäin rankalta; jo muutama menetetty piste johtaa suoraa arvosanaalennuksiin, ja viikoittainen 5 tehtävän minimi voi tuntua raskaalta
* Mahdollisesti lisää videoita.

### Muuta palautetta kurssin järjestäjille

* Kurssi oli mielestäni hyvä ja se oli järkevästi toteutettu; kurssia oli todella mielekästä tehdä. Toivoisin, että kurssin sivuilla ohjeistettaisiin jos vastaavia algoritmejä käsitteleviä kursseja on olemassa, joihin voi jatkaa tämän kurssin jälkeen. Toivoisin myös, että vastaavalla tavalla toteutettuja kursseja olisi enemmän.
* Hienoa että kurssi on ylenpäätään olemassa ja sen toteuttamiseen on selvästikin nähty vaivaa. Kiitos siitä!
* Kiitos loistavasti kurssista, hyvää joulua ja uutta vuotta!
* Näillä kahdella tira\-kurssilla tuli kokonaisuudessaan opittua paljon, varsinkin kun joutui itse toteuttamaan ratkaisun.
* Yleisesti ottaen todella hyvä ja toimiva kurssi!
* Kokonaisuutena kurssi toimi erittäin hyvin.
* Kiitos aktiivisesta päivystyksestä Telegramissa kaikille ohjaajille!
* Kiitos taas Antille. Osaat koodaamisen lisäksi myös opettaa ja selittää asiaa hyvin, se ei ole yliopistossa tavallista, mutta tekee opiskelusta helpompaa!
* Kiitokset vielä erittäin opettavasta kurssista ja toivottavasti vielä pääsee näin hyvin järjestetyille kursseille jatkossakin!  Hyvää joulua ja uutta vuotta!
* Paras kurssi jonka olen käynyt yliopistolla. Kesti vaan 6 vuotta ja kaksi valmista tutkintoa ennen kuin löytyi.
* Todella kiva kurssi kiitoksia!
* Kaikista tähänastisista paras ja haastavin kurssi. Loistavaa työtä! Suuret kiitokset!!
* En tiedä millä ajalla pystytte vastailemaan ihmisten kaikenmoisiin kysymyksiin, mutta ISO kiitos siitä! Arvostan suuresti työtänne.
* Kiitos!
* Tämä 10 op kurssin jako kahtia, on mielestäni hyvä, koska antaa mahdollisuuden kokeilla alkuun pystyykö suorittamaan edes puolet.
* \-
* Haastavat Online\-kurssit ovat ihan kuninkaita, tosin ihan ensimmäinen (ensimmäiset) tehtävä uudesta aihe\-alueesta kannattaa pitää aina tarpeeksi yksinkertaisena että opiskelija pääsee liikkeelle aihe\-alueen oppimisessa, siitä on sitten hyvä siirtyä haastavampiin ja kehittyneempiin tehtäviin.
* Ehdottomasti paras kurssi jolle olen osallistunut. Kaikki odotukseni ylittyivät ja oli hauskaa melkein koko matkalla.
* Kiitos kovasti haastavasta, mutta antoisasta ja opettavaisesta kurssista. Erityisesti opettajasta huokuu herttaisuus, pegagoginen vahvuus, rauhallisuus ja lämpö. Hänelle vaikuttaa olevan oikeasti tärkeää, että opiskelijat oppivat ja että jää hyvä kokemus kurssista. Opetus on selvästi hänelle tärkeää eikä vain välttämätön paha.   Kiitos koko kurssihenkilökunnalle!
* Yhä mahtavaa että tkt:n kursseja voi suorittaa mooc:eina ja yleisesti verkossa tällä tavalla! Jatkan samaan malliin.
* Kiitos!
* Antti on huikea opettaja, joka jaksaa vastata opiskelijoiden kysymyksiin melkeimpä kellon ympäri. Respect!
* Kaiken kaikkiaan erinomainen kurssi täynnä mielenkiintoista ja työelämän kannalta hyödyllistä asiaa, kiitos!
* Erittäin hyvä, onnistunut kurssi!
* Tykkäsin kun sai rauhassa omaan tahtiin tehdä tehtäviä eikä ollut mitään viikottaisia tapahtumia mihin olisi tarvinnut aina osallistua
* Kiitos erittäin antoisasta ja mielenkiintoisesta kurssista :)
* Enemmän tehtävävaihtoehtoja.
* Hyvä kurssi, mutta jostain syystä 1. osaa turhauttavampi.
* Isot kiitokset kärsivällisestä ja taitavasta ohjauksesta. Ohjaus on ollut tosi tasokasta ja oikeastaan aina saatavilla. Tehtävät olivat hyvin laadittuja, videot ja materiaali tukivat tosi hyvin oppimista.
* Hieno kurssi, Kiitoksia Antti! Hienosti ohjattu, kiitoksia Leo!  :)
* Keep up the good work!
* Hyvin toteutettu kurssi täysin etänä. Telegram\-tukea oli nopeasti saatavilla. Tällaisia kursseja lisää.
* Paljon lisää videoita, kurssimateriaali toimii hyvänä pohjana, mutta paljon lisää tekstiä ja esimerkkejä miten algoritmin toimivat käytännössä. Näiden esimerkkien ei tarvitse olla suoraan tehtävien kopioita lähinnä vaan avaamaan miten homma toimii.  Telegram on hyvä väylä, tosin paljon turhaakin höpötystä kuinka "helposti tehtävät tuli tehtyä yms." eli välillä vaikea löytää telegrammista pelkkää asiaan liittyvää tekstiä. Voisi olla ns. telegram kanava pelkästää tehtäville ja sitten telegram kanava yleiselle jutustelulle.
* Kiitos hyvästä kurssista, ohjaajilla oli mainio ote ja Antin videot olivat selkeästi puhuttuja ja vaivattomia seurata.
* Hyvä ja mielenkiintoinen kurssi :)
* 6/5 kurssi
* Jatkakaa samaan malliin. Tarvitaanko uusia assareita, miten näitä rekrytään?
* \-
* Ymmärrän, että joka viikon asiat ovat tärkeitä ja olisi tärkeää, että jokainen paneutuisi niihin. Olisi silti hienoa, jos aiempien viikkojen aktiivisuudella voisi jotenkin korvata seuraavien viikkojen tehtäväruuhkaa.
* Kiitos kurssista! Avoimen opiskelijana kiitän matalasta osallistumiskynnyksestä ja täysin etäkurssista.
* Kiitos jälleen! Tähän uurastukseen on erinomasita lopettaa fuksivuoden ensimmäinen lukukausi!
* pidin tästä tiran toisesta osasta enemmän kuin ensimmäisestä, mutta mahdollisesti se johtui siitä, että jotkin asiat olivat loksahtaneet paikoilleen päässä ensimmäisen osan aikana, ja tehtävien teko tuntui luontevammalta
* Kaikki kurssin vastuuhenkilöt ovat olleet tukena todella hyvin.
* Koin kurssin erittäin kiinnostavaksi.
* \-
* Kiitos järjestäjille, yleisesti onnistunut kokonaisuus, vaikka kurssi on itsessään haastava ja tehtävät menevät välillä tunteisiin :)
* Loistavaa työtä kurssin suhteen ja iloista joulunaikaa!
* Videot olivat todella hyviä.
* Kiitos ja hyvää joulua! Toivottavasti osun Antin kurssille uudestaankin.
* Hyvää työtä! Keep up the good work!
* Kiitos mielenkiintoisesta ja mukavasta kurssista!
* Kiitos hyvästä kurssista.
* Kiitos jälleen loistavasta kurssista!
* Ei muuta.
* Kiitos kurssista!
* Mahtava kurssi! Kiitos!
* Mielenkiintoinen kurssi! Kiitos! :)
* Oli oikein mukava kurssi ja opin paljon mielenkiintoista asiaa. Kiitokset
* Hieno kurssi ja sen aikana opitut asiat on jo otettu päivittäiseen käyttöön!
* Kiitos kurssista, 1\-osan tavoin mielenkiintoinen ja innostava kurssi!
* Jälleen kerran loistavaa ohjausta ja loistavat videot.
* Kiitos ja hyvää joulua!
* Pajojen aikataulut oli niin että en niihin päässyt. Tästä syystä todennäköisesti oli usein tilanne itsellä ettei päässyt eteenpäin / sisäistänyt jotain asiaa. Telegram kanavalla keskittyminen enemmän pisteiden saamiseen ja tehtävien ratkaisuun. Tästä syystä opettaminen jäi niukaksi siinä pelossa että tehtävän ratkaisu paljastuu. Itse ehdottaisin telegram kanavalla myös opettamista siten että tehtävien ratkaisut ei paljastu (tämä ei tietenkään helppoa käytännössä ja voi olla liian paljon kysytty).
* Opettavainen kurssi.
* Hyvä kurssi.
* Todella loistava kurssi!
* Opettavainen ja hyvin toteutettu kurssi! Kiitos!
* Aivan loistava kurssi, hyvä oppikirjamateriaali ja hyvät opetusvideot.
* Kiitos tästä hyvästä kurssista :)
* Cses\-tehtävistä pitäisi puolet pystyä ratkaisemaan kohtuullisella ajankäytöllä  (tai edes yhden viikon aikana yhdessä tasks\-tehtävien kanssa), eli ei niin, että cses\-tehtävistä neljä tai viisi on erittäin vaikeita ja mahdollisesti vielä lisäksi samalla viikolla kurssimoniste on vain kevyt johdanto viikon aiheeseen. Varsinkin, kun kurssista on yli puolet takana.
* Kiitos tästä kurssista ja hyvää joulua!
* Huipputoteutus!
* Erinomainen kurssi!
* Kiitos erityisesti Leolle ja Antille aktiivisesta tuesta ja hyvästä opetuksesta kurssin aikana! Heräsi kiinnostus algoritmiikkaan.
* Iso kiitos hienosti järjestetystä kurssista!
* Hyvin toteutettu poikkeuskurssi! Työläs tosin suorittaa. Törmäsin Telegramissa meemiin "Tirasta terapiaan" ja olen saanut toistella sitä ääneen pitkin matkaa. Kaikella lämmöllä.
* Telegrammin kautta sai paljon apua, ehkä jopa liikaa. Kiitos kaikesta avusta!
* Hyvä kurssi, kiitos vetäjille erityisesti aktiivisuudesta chatissä, joka mielestäni erinomainen apu ja tosi tärkeä kanava kursseja tehdessä. Itseasiassa aktiiviset chatit jopa yksi parhaita puolia yliopistokursseja, joita olen tähän asti tehnyt.
* Kiitoksi akurssista.
* Hyvin järjestetty kurssi! :)
* Suurkiitos koko porukalle! Täytyy vielä sanoa, että TiRa\-stressiä ei jää ikävä, mutta kyllä tämä kurssi oli silti yksi parhaista!
* Suuri kiitos! Tämä on kolmas kertani tällä kurssilla, ja olen iloinen, että pääsin sen vihdoin läpi.
* Kiitos hyvästä kurssissa ja kaikesta avusta.
* Hienosti järjestetty!
* Kiitos hyvästä kurssista!
