---
layout: default
title: Tietorakenteet ja algoritmit
---

# Tietoa kurssista

_Tietorakenteet ja algoritmit_ on tietojenkäsittelytieteen aineopintoihin kuuluva kurssi, joka muodostuu kahdesta 5 op laajuisesta osasuorituksesta. Kurssin aiheita ovat mm. järjestäminen, lista- ja joukkorakenteet, dynaaminen ohjelmointi sekä verkkoalgoritmit.

Syksyllä 2020 voit suorittaa kurssin verkkokurssina, jonka materiaali on tällä sivustolla. Kurssi suoritetaan ratkomalla automaattisesti palautettavia tehtäviä. Kurssi järjestetään samalla tavalla Helsingin yliopiston tutkinto-opiskelijoille ja Avoimen yliopiston opiskelijoille.

## Ilmoittautuminen

Jos olet Helsingin yliopiston tutkinto-opiskelija, ilmoittaudu kurssille WebOodin kautta.

Jos suoritat kurssin Avoimen yliopiston kautta, saat ohjeet kurssisuorituksen rekisteröintiin kurssin päättymisen jälkeen.

## Luennot ja ohjaus

Kurssin I-osan aloitusluento järjestetään Zoomissa ke 2.9. klo 14–16.

Kurssin II-osan aloitusluento järjestetään Zoomissa ke 28.10. klo 14–16.

Muilla viikoilla julkaistaan videomateriaalia, jossa on kurssikirjaa täydentävää tietoa.

Ohjauksen järjestämistapa ja aikataulu ilmoitetaan myöhemmin. Kurssilla on myös [Telegram-kanava](https://t.me/tiratg), jossa voit keskustella muiden opiskelijoiden ja kurssin henkilökunnan kanssa.

## Suoritustapa

Kumpikin kurssin osasuoritus muodostuu 7 viikosta tehtäviä. Suoritukseen vaaditaan, että ratkaiset joka viikko ainakin 5 tehtävää. Suorituksen arvosana määräytyy seuraavasti:

* 35–39 tehtävää: arvosana 1
* 40–43 tehtävää: arvosana 2
* 44–47 tehtävää: arvosana 3
* 48–51 tehtävää: arvosana 4
* 52–56 tehtävää: arvosana 5

Löydät tehtävien aikataulun ja linkit tehtäviin [tästä](pages/tehtavat).

## Yhteystiedot

Kurssin luennoija syksyllä 2020 on Antti Laaksonen. Voit ottaa yhteyttä [sähköpostitse](mailto:ahslaaks@cs.helsinki.fi) tai Telegramissa.
