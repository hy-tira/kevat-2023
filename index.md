---
layout: default
title: Tietorakenteet ja algoritmit <br> kevät 2023
---

# Tietoa kurssista

_Tietorakenteet ja algoritmit_ on tietojenkäsittelytieteen aineopintokurssi, joka muodostuu kahdesta 5 op laajuisesta osasuorituksesta. Kurssin aiheita ovat mm. järjestäminen, lista- ja joukkorakenteet, dynaaminen ohjelmointi sekä verkkoalgoritmit.

Keväällä 2023 voit suorittaa kurssin verkkokurssina, jonka materiaali on tällä sivustolla. Kurssi suoritetaan ratkomalla automaattisesti palautettavia tehtäviä. Kurssi järjestetään samalla tavalla Helsingin yliopiston tutkinto-opiskelijoille ja Avoimen yliopiston opiskelijoille.

Kurssille ei ole ilmoittautumista etukäteen, vaan saat ohjeet suoritusmerkinnän hakemiseen kurssin aikana. Kaikki opiskelijat (myös Helsingin yliopiston tutkinto-opiskelijat) saavat suorituksen Avoimen yliopiston kautta.

## Luennot ja ohjaus

Keväällä 2023 kurssilla ei ole luentoja, vaan kurssi suoritetaan verkkomateriaalin perusteella.

Kurssin ohjausta järjestetään Discordissa, jossa voit keskustella kurssin järjestäjien ja muiden opiskelijoiden kanssa. [Liity ryhmään](https://study.cs.helsinki.fi/discord/join/tira)

Lisäksi voit saada ohjausta tehtäviin myös [algoritmipajassa](pages/pajaohjaus.html).

## Tehtävät

Kurssi muodostuu kahdesta erillisestä 5 op osasuorituksesta. Molemmissa osissa on 7 viikkoa tehtäviä, kullakin viikolla 8 tehtävää. Suoritukseen vaaditaan, että ratkaiset joka viikon tehtävistä ainakin 5 tehtävää deadlineen mennessä. Suorituksen arvosana määräytyy seuraavasti:

* 35–39 tehtävää: arvosana 1
* 40–43 tehtävää: arvosana 2
* 44–47 tehtävää: arvosana 3
* 48–51 tehtävää: arvosana 4
* 52–56 tehtävää: arvosana 5

Kurssin I-osan tehtävien deadline on su 12.3. klo 23:59. Kurssin II-osan tehtävien deadline on su 14.5. klo 23:59.

## Yhteystiedot

Kurssin luennoija keväällä 2023 on Antti Laaksonen. Voit ottaa yhteyttä lähettämällä [sähköpostia](mailto:ahslaaks@cs.helsinki.fi) tai viestin Discordissa.
